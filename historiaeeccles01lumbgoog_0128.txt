100 Α MIRACLE AT IN BERECJNGUM [lv

depopulans etiam partem monasterii huius illam qua uiri
tenebantur inuasisset et passim cotidie raperentur ad domi-

num, sollicita mater congregationis, qua hora etiam earn
monasterii partem qua ancillarum dei caterua a uirorum

erat secreta contubernio eadem plaga tangeret, crebrius in 5
conuentu sororum perquirere coepit quo loci in monasterio

corpora sua poni et cymiterium fieri uellent, cum eas eodem

quo ceteros exterminio raptari e mundo contingeret. cum-

que nihil certi responsi, tametsi saepius inquirenS, a sorori·

bus accepisset, accepit ipsa cum omnibus certissimum su· 10
pernae prouisionis responsum. cum enim nocte quadarn
expletis matutinae laudis psalmodiis egressae de oratorio
famulae Christi ad sepulchra fratrum, qui eas ex hac luce i
praecesserant, solitas domino laudes decantarent, ecce

subito lux emissa caelitus ueluti linteum magnum uenit 15
super omneS, tantoque eas stupore perculit ut etiam canticum ι
quod canebant tremefactae intermitterent. ipse autem
splendor emissae lucis, in cuius comparatione sol meridianus
uideri posset obscuruS, non multo post illo eleuatus de loco

in meridianam monasterii partem, hoc est ad occidentem 20
oratorii, secessit, ibique aliquandiu remoratus et ea loca
operiens sic uidentibus cunctis ad caeli se alta subduxit, ut
nulli esset dubium, quin ipsa lux, quae animas famularum
Christi esset ductura uel susceptura in caeliS, etiam corporibus
earum locum in quo requietura et diem resurrectionis essent 2 5
expectatura, monstraret. cuius radius lucis tantus extitit,

ut quidam de fratribus senior qui ipsa hora in oratorio
eorum cum alio iuniore positus fuerat referret mane, quod
ingressi per rimas ostiorum uel fenestrarum radii lucis om-
nem diurni luminis uiderentur superare fulgorem. 30

⁹ sepius ms.

 

