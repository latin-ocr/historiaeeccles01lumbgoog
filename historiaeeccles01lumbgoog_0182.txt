160 PALSY CURED AT CUDBERCT’S TOMB. [IV

molestia tactus est, ita ut corruens in terram et aliquandiu
pronus iacens uix tandem resurgeret. resurgens autem
sensit dimidiam corporis sui partem a capite usque ad
pedes paralysis languore depressam, et maximo cum labore
baculo innitens domum peruenit. crescebat morbus paula· 5
tim et nocte superueniente grauior effectus est, ita ut die
redeunte uix ipse per se exsurgere aut incedere ualeret.
quo affectus incommodo concepit utillimum mente con-
silium, ut ad ecclesiam quoquo modo posset perueniens
intraret ad tumbam reuerentissimi patris Cudbercti‚ ibique 10
genibus flexis supplex supernam pietatem rogaret ut uel ab
huiuscemodi languore si hoc sibi utile esset liberaretur uel,
si se tali molestia diutius castigari diuina prouidente gratia
oporteret, patienter dolorem ac placida mente sustineret
inlatum. fecit igitur ut animo disposuerat, et inbecilles artus 15
baculo sustentans intrauit ecclesiam ac prosternens se ad
corpus uiri dei, pia intentione per eius auxilium dominum
sibi propitium fieri precabatur: atque inter preces uelut in
soporem solutus sentit, ut ipse postea referre erat solitus,
quasi magnam latamque manum caput sibi in parte qua 20
dolebat tetigisse, eodemque tactu totam illam quae languore
pressa-fuerat corporis sui partem paulatim fugiente dolore
ac sanitate subsequente ad pedes usque pertransisse. quo
sacto mox euigilans sanissimus surrexit, ac pro sua sanitate
domino gratias denuo referens quid erga se actum esset ²5
fratribus indicauit, cunctisque congaudentibus ad minis-
terium quod sollicitus exhibere solebat, quasi flagello pro-
bante castigatior, rediit.
’ Sed et indumenta, quibus deo dicatum corpus Cudbercti
uel uiuum antea uel postea defunctum uestierant, etiam ipsa 30
a gratia curandi non uacarunt, sicut in uolumine uitae et
uirtutum eius quisque legerit inueniet.

¹⁶ inbeciles ms· ²¹ tacto ms. ²⁷ exlcz’bebere ms. ²⁷ stagilla ms-

