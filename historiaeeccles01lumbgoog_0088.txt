64 CEDD’S ΒΕΑ TH. HIS BRQTHER cEADDA. [ΙΙΙ

tem ac licentiam ibidem orationis causa demorandi conce-
deret. quibus diebus cunctis excepta dominica ieiunium ad
uesperam usque iuxta morem protelans, ne tunc quidem
nisi panis permodicum et unum ouum gallinaceum cum
paruo laete aqua mixto percipiebat. dicebat enim ’ hanc
esse consuetudinem eorum a quibus normam. disciplinae
regularis didicerat, ut accepta nuper loca ad faciendum
monasterium uel eeclesiam prius orationibus ac ieiuniis
domino consecrent. cumque x dies xlmae restarent, uenit
qui clamaret eum ad regem: at ille, ne opus religiosum ne·
gotiorum regalium causa intermitteretur, petiit presbyterum
suum Cynibillum, qui etiam frater germanus erat ipsius, pia
coepta complere. cui cum ille libenter adquiesceret, expleto
studio ieiuniorum et orationis fecit ibi monasterium, quod
nunc Laestingaeu uocatur, et religiosis moribus iuxta 'ritus
Lindisfarnensium ubi educatus erat instituit.

Qui cum annis multis et in praefata prouincia episcopa·
tum administraret et huius quoque monasterii statutis pro-
positis curam gereret, casu contigit ut ad ipsum monas-
terium tempore mortalitatis adueniens tactus ibidem infir·
mitate corporis obiret. qui primo quidem soris sepultus est3
tempore autem procedente in eodem monasterio ecclesia
est in honorem beatae⁴ dei genetricis de lapide facta et in
illa corpus ipsius ad dexteram altaris reconditum.

10

20

Dedit autem episcopus regendum post se⁴ monasterium 2 5

fratri suo Ceadda qui postea episcopus factus est, ut in
sequentibus dicemus· iiii siquidem hi quos diximus ger-
mani fratreS, Cedd et Cynibill et Caelin et Ceadda, quod
raro inuenitur, omnes sacerdotes domini fuere praeclari

et duo ex eis etiam summi sacerdotii gradu functi sunt. 30

cum ergo episcopum defunctum ac sepultum in prouincia
N ordanhymbrorum audirent fratres qui in monasterio eius

erant in prouincia Orientalium Saxonum, uenerunt illo de

 

